
Services Provider Name 'TRANSLINK SOLUTIONS PLC'


የተከላ ዝግጅት መመሪያ ለደንበኞች 
ለጂፒኤስ ትራኪንግ ተከላ ስራው በተቀላጠፈ እና ውጤታማ በሆነ መንገድ እንዲከናወን ከዚህ በታች የተዘረዘሩትን ቅድመ ዝግጅቶች ደንበኞች እንዲያሟሉልን በአክብሮት እንጠይቃለን።
አስፈላጊ ቁሳቁሶች እና ሁኔታዎች:
•	የነዳጅ ማፍሰሻ ሳፋ: ነዳጅን ከታንከር ለማፍሰስ ለማዘዋወር የሚያገለግል ንፁህ ሳፋ።
•	በቂ ባዶ በርሚሎች: ከተሽከርካሪው ታንከር የሚወጣውን ነዳጅ በሙሉ መያዝ የሚችሉ በቂ እና ንፁህ ባዶ በርሚሎች።
•	የመጫኛ ቦታ (ጋራዥ):
o	ተሽከርካሪዎቹ በምቾት የሚቆሙበት።
o	የነዳጅ ታንከሩን ለማውረድ እንዲያመች "ገደል" ወይም ከፍ ያለ ቦታ ያለው ቢሆን ይመረጣል።
•	መካኒኮች: እንደ አስፈላጊነቱ የተሽከርካሪውን የነዳጅ ታንከር ለማውረድ እና ለመግጠም የሚረዱ ባለሙያዎች።
•	ለካሊብሬሽን የሚሆን ነዳጅ: የተከላው ሂደት ሲጠናቀቅ የነዳጅ (fuel level sensor) ለማስተካከል (calibrate) የሚያገለግል በበርሚል የተዘጋጀ ነዳጅ።
•	የኤሌክትሪክ ኃይል: በተከላው ቦታ የኤሌክትሪክ ኃይል መኖሩን እና በቀላሉ ጥቅም ላይ ሊውል የሚችል ማራዘሚያ ገመድ መኖሩን ማረጋገጥ።
የስራ ሂደት እና ድጋፍ:
•	የተሽከርካሪዎች መገኘት: ተከላው የሚካሄድባቸው ተሽከርካሪዎች አስቀድመው በተከላው ቦታ መገኘት አለባቸው።
•	የስራ አስተባባሪ: ከተከላ ቡድኑ ጋር በመሆን ስራውን የሚያስተባብር እና አስፈላጊውን ድጋፍ የሚሰጥ ከደንበኛው በኩል የተመደበ አንድ ሰው።
•	ለሰራተኞች የሚደረግ ድጋፍ: ለተከላ ቡድኑ የጠዋት፣ የምሳ እና ማታ የትራንስፖርት አገልግሎት (ሰርቪስ) ማመቻቸት።
•	የተሽከርካሪዎች ብዛት: ስራውን በተያዘለት እቅድ መሰረት ለማጠናቀቅ በቀን ቢያንስ 3 ተሽከርካሪዎችን ለተከላ ዝግጁ ማድረግ።
እነዚህን ቅድመ ዝግጅቶች ማሟላት የተከላውን ሂደት ፈጣን፣ ደህንነቱ የተጠበቀ እና ስኬታማ እንዲሆን ያደርጋል። ስለ ትብብርዎ እናመሰግናለን!
